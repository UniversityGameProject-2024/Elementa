<div dir='rtl' lang='he'>
  
# Elementa - רכיבים דרמטיים

## 1. אתגר:

### כישורים נדרשים:
המשחק ידרוש מהשחקן כישורים של פתרון בעיות, יצירתיות וחשיבה אסטרטגית. השחקן יצטרך להבין את המכניקה של השילוב בין היסודות הטבעיים (אדמה, מים, אוויר ואש) ולהשתמש בהם כדי להתגבר על מכשולים ויריבים.

### רמות קושי:
אם השחקן יבחר ברמות קושי שונות, המשחק יתאים את רמת המשחק, היריבים ויכולות המשחק כך:
- **רמה קלה:** פחות אויבים, חידות פשוטות יותר, פחות דינמיקה של אויבים.
- **רמה בינונית:** אויבים חזקים יותר, יותר שלבים, דינמיקה של אויבים משתנה.
- **רמה קשה:** ניהול יסודות הרבה יותר קשה, אויבים חכמים יותר.
- **מאפיינים משתנים:** כמות אויבים, עמידות אויבים, רמת האתגר. 

### שינוי דינמי ברמת הקושי:
המשחק יכול להתאים את רמת הקושי על פי ביצועי השחקן. אם השחקן צולח במהירות את המשחק הרמה תעלה ואם השחקן נכשל מספר פעמים, רמת הקושי תורד באופן אוטומטי (פחות אויבים, עזרה מרמזים).
---

## 2. זרימה:

### מיקוד תשומת הלב:
השחקן יתמקד במהלכים ובאסטרטגיות על ידי מצבים ברורים ויזואלית. הממשק פשוט וקל לתפעול, ויפתח חלון זמן למיקוד ברגעי פעולה חשובים.

### תחושת שליטה:
המשחק יתן לשחקן תחושת שליטה על ידי האפשרות לבחור כיצד להגיב לאויבים ולמכשולים, כולל שילוב של יסודות.

### משוב על הצלחה או כישלון:
הצלחות ילווו בהנפשות צבעוניות ואפקטים חזקים, בעוד שכישלונות יתארו דרך שינוי בסביבת המשחק או הצגת מסך כישלון. תינתן גם אפשרות לנסות שוב.

---

## 3. שעשוע:

### פעילויות לא קשורות למטרה:
המשחק יאפשר לשחקנים להתנסות עם שילובי יסודות שונים מבלי להיות מחויבים למטרה המרכזית, למשל ליצור התפרצויות של אש ומים.

### סוגי שחקנים:
המשחק יתאים לשחקנים שאוהבים פתרון בעיות ואסטרטגיה, ושחקנים שאוהבים אתגר. בנוסף, יהיו בו אלמנטים שיכולים למשוך שחקנים יצירתיים.

### התאמה לסוגי שחקנים נוספים:
נוסיף קטעים בהם השחקן יכול לשוחח עם דמויות משניות וללמוד עוד על העולם הפנטזיוני.

---

## 4. רגשות:

### רגשות צפויים:
המשחק יגרום לשחקן להרגיש אתגר, סיפוק ואפילו תסכול בעת פתרון פאזלים או קרב עם אויבים. נרצה לשלב תחושת הנאה משימוש בכוחות אלמנטליים.

### תרומת עיצוב המשחק:
העיצוב יכלול צבעים עזים, אנימציות מרהיבות ושפעת אלמנטים טבעיים (כמו אש, מים, רוחות) שישפיעו על רגשות השחקן וימשכו את תשומת הלב.

---

## 5. סיפור-רקע:

### הרקע העלילתי:
המשחק מתרחש בעולם פנטזיה בו כוחות טבעיים נשלטים על ידי קוסמים. השחקן משחק דמות של קוסם צעיר שמחפש את הדרך לשלב את כל היסודות הטבעיים יחד על מנת להציל את העולם מאיום עתיק.

### העברת סיפור-הרקע:
הסיפור יועבר דרך אינטראקציה עם דמויות משנה וקטעי סיפור מהעבר של העולם והכוחות השונים, שיתגלו בהדרגה תוך כדי המשחק.

---

## 6. דמויות:

### דמויות מרכזיות:
- **ה"גיבור":** קוסם צעיר ששואף ללמוד לשלוט בכל ארבעת היסודות.
- **ה"מתנגד":** כוח עתיק שמנסה לשבור את מאזן הכוחות הטבעיים ולהשתלט על העולם.

### דמויות משניות:
- **מדריך/מורה:** דמות חכמה שמספקת מידע על שימושים שונים של האלמנטים.
- **ידיד/אויב:** דמויות שנעזרות בשחקן או מחפשות לשבש את דרכו.

### התפתחות הדמויות:
הדמויות עשויות לשנות את עמדותיהן או כוחותיהן בהתאם להתקדמות השחקן, במיוחד אם הם בוחרים בדרכים לא צפויות במשחק.

---

## 7. עלילה:

### הקשת הדרמטית:
- **התחלה:** השחקן מתחיל במסע ללמוד לשלוט בכוחות יסוד.
- **אמצע:** נתקל באויבים ומכשולים שמאתגרים את כישוריו.
- **שיא:** קרב עוצמתי שבו כל היסודות חייבים להתאחד כדי לנצח את המתנגד.

### גרף:
<img src="https://i.ibb.co/4g5LdQv/image.png" width="300" height="200">


### השפעת השחקן על העלילה:
הבחירות של השחקן בקשר לשימוש בכוחות יסוד, עזרה לדמויות שונות ושיטות הקרב יכתיבו את הדרך בה העלילה תתפתח.

---

## 8. בניית עולם:

### חוקי הטבע:
העולם נשלט על ידי אלמנטים טבעיים (אדמה, מים, אוויר, אש). כל אזור בעולם ישפיע על השחקן בדרכים שונות – חום יגביר את כוחות האש, רוח תסייע לנוע במהירות גבוהה יותר.

### לימוד העולם:
השחקן ילמד את העולם דרך אינטראקציה עם הסביבה, קריאת ספרים, ושיחות עם דמויות משניות. העולם ייבנה באופן שמזמין את השחקן לחקור ולהתנסות.





